# **COMMERCIO – CONFCOMMERCIO **

# (Accordo di Rinnovo 22 marzo 2024)

# Accordo per il Rinnovo del Contratto Collettivo Nazionale di Lavoro per i Dipendenti da Aziende del Terziario della Distribuzione e dei Servizi

Inizio validità: 1 aprile 2023 - Scadenza normativa: 31 marzo 2027


-----


## Art. 171 bis - Strumenti per lo sviluppo di competenze professionali

Le Parti, per contribuire alla crescita professionale dei lavoratori, allo sviluppo delle imprese, affidano ad una Commissione il compito di valorizzare la centralità della formazione e di individuare, altresì, gli strumenti più idonei per contribuire all’acquisizione e allo sviluppo di nuove o maggiori conoscenze e competenze professionali e di aumentare la produttività del settore, favorendo nel contempo la conciliazione vita-lavoro, anche utilizzando istituti già presenti nel C.C.N.L., in un’ottica sia di compartecipazione che di garanzia di fruizione da parte di tutti i lavoratori.

La Commissione dovrà terminare i propri lavori entro il 31.12.2025.


## Art. 198  Congedo parentale

Ciascun genitore ha diritto di astenersi dal lavoro (congedo parentale), secondo le modalità stabilite dal presente articolo, ai sensi e per gli effetti di cui al D.Lgs. n. 151/2001, per ogni bambino, nei suoi primi dodici anni di vita.

Ai fini dell’esercizio del diritto al congedo parentale, ciascun genitore è tenuto a dare al datore di lavoro un preavviso scritto di almeno 5 giorni [ ~~15-~~ ~~giorni]~~, salvo casi di oggettiva impossibilità.
Fermo restando quanto previsto dal precedente comma 1, nel caso in cui vengano richieste frazioni di durata inferiore a 15 giorni continuativi nell’ambito dello stesso mese di calendario, la domanda dovrà essere presentata con cadenza mensile unitamente ad un prospetto delle giornate di congedo.

I congedi parentali dei genitori non possono complessivamente eccedere il limite di dieci mesi, fatto salvo il disposto di cui al comma 2 dell’art. 32 e all’art. 33 del D.Lgs. 26.3.2001, n. 151.

Nell’ambito del predetto limite, il diritto di astenersi dal lavoro compete:

a) alla madre lavoratrice, trascorso il periodo di congedo di maternità per un periodo continuativo o frazionato non superiore a sei mesi;

b) al padre lavoratore, dalla nascita del figlio, per un periodo continuativo o frazionato non superiore a sei mesi elevabile a sette nel caso di cui al comma 2 dell’art. 32 del D.Lgs. 26.3.2001, n. 151;

c) qualora vi sia un solo genitore, per un periodo continuativo o frazionato non superiore a [ ~~dieci]~~ ] undici mesi;

d) nei casi di adozioni e affidamenti di cui agli artt. 36 e 37 del D.Lgs. 26.3.2001, n. 151.

Qualora il padre lavoratore eserciti il diritto di astenersi dal lavoro per un periodo continuativo o frazionato non inferiore a tre mesi, il limite complessivo dei congedi parentali dei genitori è elevato a undici mesi.

Ai sensi dell’art. 34 del T.U. (D.Lgs. 26.3.2001, n. 151), per i periodi di congedo parentale è dovuta, a carico dell’Inps, per tre mesi non trasferibili, alle lavoratrici e ai lavoratori fino al [ ~~sesto]~~ ] dodicesimo anno di vita del bambino, un’indennità pari al 30 per cento della retribuzione, elevata, in alternativa tra i genitori, per la durata massima complessiva di due mesi fino al sesto anno di vita del bambino, alla misura dell’80 per cento della retribuzione nel limite massimo di un mese e alla misura del 60 per cento della retribuzione nel limite massimo di un ulteriore mese, elevata all'80 per cento per il solo anno 2024. [ ~~per~~ ~~un~~ ~~periodo~~ ~~massimo~~ ~~complessivo~~ ~~tra~~ ~~i~~ ~~genitori~~ ~~di~~ ~~sei~~ ~~mesi~~ . ~~]~~ I genitori hanno altresì diritto, in alternativa tra loro, ad un ulteriore periodo di congedo della durata complessiva di tre mesi, per i quali spetta un'indennità pari al 30 per cento della retribuzione. Per i periodi di congedo parentale ulteriori è dovuta un’indennità pari al 30 per cento della retribuzione, a condizione che il reddito individuale dell’interessato sia inferiore a 2,5 volte l’importo del trattamento minimo di pensione a carico dell’assicurazione generale obbligatoria.

I periodi di congedo parentale sono computati nell’anzianità di servizio e non comportano riduzione di ferie, riposi, tredicesima e quattordicesima mensilità, ad eccezione degli emolumenti accessori connessi all'effettiva presenza in servizio. [ ~~esclusi~~ ~~gli~~ ~~effetti~~ ~~relativi~~ ~~alle~~ ~~ferie~~ ~~ed~~ ~~alle~~ ~~mensilità~~ ~~supplementari~~ .]
Sono fatti salvi gli obblighi di legge a carico del lavoratore con riferimento all’apposita istanza di congedo che lo stesso deve presentare all’Inps. [ ~~I~~ ~~periodi~~ ~~di~~ ~~congedo~~ ~~parentale~~ ~~sono~~ ~~computati~~ ~~nell'anzianità~~ ~~di~~ ~~servizio~~ ~~esclusi~~ ~~gli~~ ~~effetti~~ ~~relativi~~ ~~alle~~ ~~ferie~~ ~~ed~~ ~~alle~~ ~~mensilità~~ ~~supplementari~~ .]


## Art. 213  Aumenti retributivi mensili

A decorrere dalle scadenze di seguito indicate verranno erogati i seguenti aumenti tabellari [salariali non assorbibili]:


| Aumenti tabellari salariali per livello|1.4.2023|1.4.2024|1.3.2025|1.11.2025|1.11.2026|1.2.2027|Totale|
|---|---|---|---|---|---|---|---|
|Quadro|52,09|121,54|52,09|60,77|60,77|69,44|416,67|
|I|46,92|109,48|46,92|54,74|54,74|62,55|375,34|
|II|40,59|94,70|40,59|47,35|47,35|54,11|324,67|
|III|34,69|80,94|34,69|40,47|40,47|46,25|277,50|
|IV|30,00|70,00|30,00|35,00|35,00|40,00|240,00|
|V|27,10|63,24|27,10|31,62|31,62|36,14|216,83|
|VI|24,33|56,78|24,33|28,39|28,39|32,45|194,66|
|VII|20,83|48,61|20,83|24,31|24,31|27,78|166,66|
|Operatori di vendita||||||||
|I cat.|28,32|66,08|28,32|33,04|33,04|37,76|226,55|
|II cat.|23,78|55,48|23,78|27,74|27,74|31,70|190,20|


### Importo forfettario aggiuntivo "una tantum "

Ad integrazione di quanto concordato in materia con il Protocollo Straordinario di settore del 12.12.2022, le Parti firmatarie del presente Accordo di rinnovo intendono completare l’integrale copertura del periodo di carenza contrattuale, prevedendo, esclusivamente a favore dei lavoratori in forza alla data di sottoscrizione del presente Accordo, la corresponsione di un importo forfettario aggiuntivo "una tantum" pari ad euro 350 sul IV livello lordi, riparametrato sugli altri livelli di inquadramento.

Ai soli fini del computo tale importo, suddivisibile in 15 quote mensili, o frazioni, verrà determinato in proporzione alla durata del rapporto ed all’effettivo servizio prestato nel periodo che va dall’1.1.2022 al 31.3.2023. 

L'importo forfettario aggiuntivo "una tantum” di cui sopra verrà erogato in due rate, la prima rata di 175 euro con la retribuzione di luglio 2024, la seconda rata di 175 euro con la retribuzione di luglio 2025.

Agli apprendisti in forza alla data di sottoscrizione del presente Accordo sarà erogato a titolo di "una tantum" l’importo di cui sopra in misura riproporzionata in base al trattamento economico di cui al C.C.N.L. 30.7.2019 con le medesime decorrenze sopra stabilite.

L'importo forfettario aggiuntivo "una tantum" sarà inoltre ridotto proporzionalmente per i casi di assenze o aspettative non retribuite, part-time, sospensioni e/o riduzioni dell’orario di lavoro concordate con Accordo sindacale, instaurazioni e cessazioni di rapporti di lavoro durante il periodo di cui al comma 2 del presente articolo.

L'importo forfettario aggiuntivo "una tantum" sopra indicato non sarà utile ai fini del computo di alcun istituto contrattuale, ivi incluso il T.F.R.

Secondo consolidata prassi negoziale tra le Parti gli importi eventualmente già corrisposti a titolo di futuri aumenti contrattuali e/o miglioramenti contrattuali vanno considerati a tutti gli effetti anticipazioni degli importi di "una tantum" indicati nel presente Accordo. Pertanto, tali importi erogati dall’1.1.2022, dovranno essere considerati assorbiti dalla stessa "una tantum" fino a concorrenza.

Con l’erogazione dell’importo forfettario aggiuntivo "una tantum” e tenuto conto di quanto previsto dal protocollo 12.12.2022, le Parti dichiarano definitivamente assolta ogni spettanza economica riferita o comunque riferibile all’intero periodo di carenza contrattuale (1.1.2020 - 31.3.2023), a qualsivoglia titolo.

|Liv.|1.7.2024|1.7.2025|
|---|---|---|
|Quadro|303,81|303,81|
|I|273,67|273,67|
|II|236,73|236,73|
|III|202,34|202,34|
|IV|175,00|175,00|
|V|158,11|158,11|
|VI|141,95|141,95|
|VII|121,53|121,53|
|Operatori di vendita|||
|I categoria|165,20|165,20|
|II categoria|138,69|138,69| 


## Art. 216  Assorbimenti

[ ~~In~~ ~~caso]~~ A fronte di aumenti di tabelle, gli aumenti di merito concessi dalle aziende, nonché gli aumenti derivanti da scatti di anzianità, non possono essere assorbiti.

Per aumenti di merito devono intendersi gli assegni corrisposti con riferimento alle attitudini e al rendimento del lavoratore.

Non possono essere assorbiti gli aumenti corrisposti collettivamente e unilateralmente dal datore di lavoro nel corso dei sei mesi immediatamente precedenti la scadenza del presente Contratto.

Gli aumenti che non siano di merito e non derivino da scatti di anzianità, erogati dalle aziende indipendentemente dai Contratti collettivi stipulati in sede sindacale, possono essere assorbiti in tutto o in parte, in caso di aumento di tabella, solo se l’assorbimento sia stato previsto da eventuali Accordi sindacali oppure espressamente stabilito all’atto della concessione a titolo di acconto o anticipazione su futuri aumenti contrattuali erogati dall’1.1.2022.


## Art. 258  Condizioni di concorrenza

Le Parti, riconoscendosi nelle previsioni dell'Accordo Interconfederale sulla Rappresentanza del 26.11.2015 e in coerenza con quanto definito con l'Accordo interconfederale per un nuovo sistema di relazioni sindacali e modello contrattuale del 24.11.2016, confermano la volontà di arginare fenomeni di dumping, soprattutto retributivo, e di garantire normali condizioni di concorrenza tra le imprese.

In tale ottica le Parti condividono che gli aumenti contrattuali definiti dal C.C.N.L. Terziario, Distribuzione e Servizi in quanto Contratto Nazionale maggiormente applicato nell'ambito dell'intero settore terziario (secondo i dati dei codici contratto Inps ed i dati delle iscrizioni ai Fondi nazionali di Assistenza sanitaria Integrativa costituiti dalle Parti) sottoscritto tra le Parti stesse, debbano costituire una previsione non diversificabile in altri Accordi collettivi di pari livello nazionale.

La violazione della previsione di cui al capoverso precedente attraverso minori previsioni a valenza economica, contenuta in C.C.N.L. sottoscritti dalle Parti firmatarie del suddetto Contratto nazionale, che insistano sulla sfera di applicazione dello stesso, verrà automaticamente recepita nel suddetto C.C.N.L..

Tale recepimento comporta l'interruzione delle obbligazioni retributive rimanenti in caso di maturazione parziale delle stesse fino al riallineamento ai suddetti valori.

Per quanto attiene altre misure a valenza economica esse dovranno essere comunque complessivamente equivalenti.


## Art. 259  Decorrenza e durata**

[Le Parti, alla luce del principio di ultravigenza condiviso nei precedenti rinnovi e preso atto che il precedente contratto cessa la sua vigenza in data 31.3.2015, concordano che il presente Contratto decorre dall’1.4.2015 e avrà vigore fino a tutto il 31.12.2019.]

Le Parti, alla luce del principio di ultravigenza condiviso nei precedenti rinnovi, e preso atto del Protocollo Straordinario del 12.12.2022, concordano che il presente rinnovo per la parte economica decorre dall’1.4.2023 e sarà efficace fino a tutto il 31.3.2027.

Il Contratto si intenderà rinnovato secondo la durata di cui al comma 1 se non disdetto, [tre] sei mesi prima della scadenza, con raccomandata a/r o a mezzo Pec. In caso di disdetta il presente Contratto resterà in vigore fino a che non sia stato sostituito dal successivo Contratto nazionale. [Salve le decorrenze particolari previste per singoli istituti, le modifiche apportate con il presente Accordo di rinnovo decorrono dalla data di sottoscrizione del presente Accordo.]

Salve le decorrenze particolari previste per singoli istituti, le modifiche normative decorrono dall’1.4.2024.
