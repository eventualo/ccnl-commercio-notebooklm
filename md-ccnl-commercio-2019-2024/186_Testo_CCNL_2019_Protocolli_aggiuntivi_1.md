# Contratto Collettivo Nazionale di lavoro per i dipendenti da aziende del Terziario della Distribuzione e dei Servizi

## Testo Unico

##### 30 luglio 2019


-----

## PROTOCOLLI AGGIUNTIVI

-----


### 1. PROTOCOLLO AGGIUNTIVO PER OPERATORI DI VENDITA


#### Premessa

Le Parti contrattuali, premesso che:

- con la “Dichiarazione congiunta” post art. 83 del CCNL 15 luglio 1992 convenivano di costituire una Commissione Paritetica Nazionale al fine, fra l’altro, di valutare l’opportunità del mantenimento dell’autonomia contrattuale della figura del Viaggiatore e Piazzista;

- a conclusione dei lavori, è apparso non impossibile l’accorpamento di tale CCNL per i Viaggiatori e Piazzisti nell’ambito del CCNL per il Terziario, salvaguardando in apposito protocollo aggiuntivo gli aspetti peculiari e specifici di tale figura professionale;

- convengono sulla necessità che alcuni istituti contrattuali, per essere aderenti alle specificità della prestazione e del trattamento dei Viaggiatori e Piazzisti siano regolamentati con criteri e formulazione diversi da quelli delle generalità dei dipendenti.

Le Parti ritengono quindi di considerare applicabile al rapporto di lavoro dei Viaggiatori e Piazzisti, con decorrenza 1.01.95 le norme contrattuali del CCNL per i
dipendenti del terziario della distribuzione e servizi qui di seguito tassativamente
indicate, fatto salvo quanto espressamente disposto in deroga.


#### Articoli applicabili del CCNL Terziario

Tutti gli articoli compresi nel presente CCNL escluso quanto espressamente previsto dal presente protocollo aggiuntivo.

**Nota a verbale**
Gli articoli del CCNL Terziario, ove fanno riferimento alla “retribuzione di fatto”,
ovvero al trattamento dei lavoratori retribuiti in tutto o in parte con provvigioni o
percentuali vanno applicati al personale avente la qualifica di Operatore di Vendita
con riferimento alla retribuzione di cui al IV comma dell’art. 39 CCNL Viaggiatori
e Piazzisti 15 luglio 1992. Ove invece facciano riferimento alla “ Paga base” vanno
applicati all’Operatore di Vendita con riferimento al fisso mensile di cui al III comma
dell’art. 39 CCNL Viaggiatori e Piazzisti 15 luglio 1992.

#### Art. 1 – Classificazione del personale

Agli effetti del presente contratto si considera:

a) Operatore di Vendita di 1 [a ] categoria l’impiegato di concetto, comunque denominato, assunto stabilmente da una azienda con l’incarico di viaggiare per
la trattazione con la clientela e la ricerca della stessa, per il collocamento degli
articoli per i quali ha avuto incarico;

b) Operatore di Vendita di 2 [a ] categoria l’impiegato d’ordine, comunque denominato, assunto stabilmente dall’azienda con l’incarico di collocare gli articoli trattati dalla medesima, anche quando provveda contemporaneamente alla
loro diretta consegna.

All’Operatore di Vendita potranno essere assegnati compiti alternativi e/o complementari all’attività diretta di vendita, quali la promozione, la propaganda, l’assistenza
al punto di vendita. L’eventuale assegnazione dei compiti anzidetti non comporterà
aggravi alle preesistenti situazioni lavorative individuali e dovrà essere motivata da
reali esigenze tecniche della distribuzione.



**Chiarimento a verbale**
Le Parti si danno atto che l’eventuale assegnazione dei compiti alternativi all’attività
di vendita non dovrà modificare il profilo professionale dell’Operatore di Vendita
sopra indicato. Il distributore che contemporaneamente alla consegna è incaricato
dall’azienda in via continuativa anche del collocamento dei prodotti, viene inquadrato nella categoria di cui al punto b). Le Parti si danno atto che con la presente formulazione hanno inteso superare, ai fini dell’attribuzione delle qualifiche, il criterio
della territorialità implicito nella precedente pattuizione tenuto conto dell’evoluzione intervenuta nei mezzi di comunicazione.

**Sviluppo professionale**
Le Parti riconoscono il comune interesse alla valorizzazione delle capacità professionali dei lavoratori. Le aziende, pertanto, nell’intento di perseguire la predetta comune finalità, ove se ne presentino le condizioni di realizzabilità, promuoveranno
specifiche iniziative di addestramento volte a far acquisire all’Operatore di Vendita
le conoscenze professionali necessarie allo svolgimento dei compiti alternativi e/o
complementari all’attività di vendita (promozione, propaganda, assistenza al punto
di vendita).

**Trasformazione del rapporto**
L’eventuale trasformazione del rapporto di lavoro dell’Operatore di vendita dovrà
essere basata sul criterio della volontarietà di entrambe le parti. Il rifiuto dell’Operatore di vendita di trasformare il proprio rapporto di lavoro non integra gli estremi
del giustificato motivo di licenziamento, né l’adozione di provvedimenti disciplinari.

#### Art. 2 – Assunzione

Fermo restando quanto previsto all’art. 119, del presente CCNL, la lettera di assunzione dell’Operatore di Vendita dovrà contenere anche:

- il periodo di tempo minimo annuale per cui l’azienda si impegna a tenere in
viaggio l’Operatore di Vendita;

- eventuali compiti dell’Operatore di Vendita durante il periodo in cui non
viaggia, tenuto presente che non debbono essere affidate allo stesso mansioni
incompatibili con la sua qualifica;

- i rapporti derivanti dall’eventuale uso di automezzi.


#### Art. 3 – Periodo di prova

La durata massima del periodo di prova non potrà superare i 60 giorni. I giorni indicati nel precedente comma devono intendersi di lavoro effettivo. Durante il periodo
di prova il fisso mensile del lavoratore non potrà essere inferiore a quello contrattuale stabilito per la categoria attribuita al lavoratore stesso. Nel corso del periodo di
prova il rapporto di lavoro potrà essere risolto in qualsiasi momento da una parte o
dall’altra, senza preavviso e con diritto al trattamento di fine rapporto ed ai ratei delle
mensilità supplementari e delle ferie. Trascorso il periodo di prova senza che nessuna delle parti abbia dato regolare disdetta, l’assunzione del lavoratore si intenderà
confermata, e il periodo stesso sarà computato nell’anzianità di servizio.

#### Art. 4 – Prestazione lavorativa settimanale

La prestazione lavorativa del singolo Operatore di Vendita si svolgerà su cinque
giornate alla settimana ovvero su quattro giornate intere e due mezze giornate. La
determinazione dei riposi relativi alle due mezze giornate sarà concordata in sede
aziendale tenuto conto delle situazioni locali di fatto. Nelle attività che presentano
esigenze di carattere stagionale o connesse al lancio pubblicitario dei prodotti, il godimento della giornata o delle due mezze giornate di non presentazione avverrà nei
periodi dell’anno in cui saranno cessate le anzidette esigenze.

**Chiarimenti a verbale**
a) Resta inteso tra le parti che della diversa distribuzione delle presenze in servizio si terrà conto in modo da non alternare il significato della normativa nel
senso che le ipotesi previste nel I° comma debbono essere tra loro equivalenti.

b) Le festività coincidenti con un giorno di parziale o totale prestazione lavorativa concorrono al raggiungimento delle presenze in servizio di cui al primo
comma; le festività coincidenti con un giorno di parziale o totale non prestazione lavorativa non daranno luogo a riposi sostitutivi.

#### Art. 5 – Riposo settimanale

Fermo restando quanto previsto all’art. 152 del presente CCNL, l’Operatore di Vendita che per ragioni di dislocazione non può, per oltre un mese, recarsi in famiglia, avrà diritto di ottenere in sostituzione del riposo, una licenza corrispondente ai giorni di riposo non fruiti, con facoltà di trasferirsi in famiglia a spese della ditta. L’Operatore di Vendita per l’estero usufruirà del trattamento di cui sopra, compatibilmente
con la dislocazione e in seguito a particolari accordi con la ditta.

#### Art. 6 – Permessi retribuiti

In sostituzione delle quattro festività abolite dal combinato disposto dalla legge n.
54 del 1977 e del D.P.R. n. 792 del 1985, verranno fruiti dai lavoratori altrettanti
giorni ovvero mezze giornate di permesso individuale retribuito. I permessi saranno
fruiti individualmente, in periodi di minore attività – anche con riferimento all’orario settimanale praticato dall’utenza in relazione alle disposizioni di legge in materia
– e mediante rotazione dei lavoratori che non implichi assenze tali da ostacolare il
normale andamento dell’attività produttiva.

Con le stesse modalità saranno fruiti ulteriori permessi per complessive 9 giornate
all’anno, con le seguenti decorrenze:

 • 2 giornate in ragione d’anno dal 1° luglio 1984
 • 2 giornate in ragione d’anno dal 1° luglio 1985
 • 2 giornate in ragione d’anno dal 1° luglio 1986
 • 3 giornate in ragione d’anno dal 1° luglio 1992

salvo restando l’assorbimento, fino a concorrenza, di eventuali trattamenti non previsti dal presente contratto, in materia di riduzione, di permessi e ferie.

I permessi non fruiti entro l’anno di maturazione decadranno e saranno pagati con
la retribuzione in atto al momento della scadenza, oppure potranno essere fruiti in
epoca successiva e comunque non oltre il trenta giugno dell’anno successivo. In caso
di prestazione lavorativa ridotta, nel corso dell’anno di calendario, al lavoratore verrà
corrisposto un dodicesimo dei permessi di cui al presente articolo per ogni mese intero di servizio prestato, non computandosi a tal fine i periodi in cui non è dovuta a
carico del datore di lavoro retribuzione secondo norma di legge e di contratto.

**Chiarimenti a verbale**
Le Parti si danno atto che la presente regolamentazione sostituisce a tutti gli effetti
quella prevista dall’accordo interconfederale 16 maggio 1977, sulle festività abolite, e che per quanto riguarda la festività civili la cui celebrazione è stata spostata alla
domenica successiva, ai sensi dell’art. 1, secondo comma, della Legge 5 marzo 1977,
n. 54, (4 novembre), il lavoratore beneficerà del trattamento previsto per le festività
che coincidono con la domenica.

#### Art. 7 – Giustificazione delle assenze

Salvo i casi di legittimo impedimento, di cui sempre incombe al lavoratore l’onere
della prova, le assenze devono essere giustificate presso l’azienda entro le 24 ore, per
gli eventuali accertamenti. Nel caso di assenze non giustificate saranno applicate le
seguenti sanzioni:
a) trattenuta della retribuzione giornaliera di fatto e multa non eccedente un
importo pari al 10% (dieci per cento) della retribuzione stessa, nel caso di
assenza fino a tre giorni;
b) licenziamento senza preavviso nel caso di assenza oltre tre giorni o in caso di
recidiva oltre la terza volta nell’anno solare.

#### Art. 8 – Part time

La disciplina sul part-time si applica agli Operatori di Vendita in quanto compatibile
con la disciplina della loro prestazione lavorativa settimanale.

#### Art. 9 – Chiamata alle armi

A modifica di quanto previsto dal quinto comma dell’art. 177 del presente CCNL,
ai sensi e per gli effetti del secondo comma dell’art. 2120 c.c., come modificato dalla
Legge 29 maggio 1982, n. 297, a decorrere dal 1 giugno 1995, durante il periodo
trascorso in servizio militare deve essere computato nella retribuzione utile ai fini
del calcolo del trattamento di fine rapporto, l’equivalente di quanto l’Operatore di
Vendita avrebbe percepito, in caso di normale svolgimento del rapporto di lavoro,
a titolo di:

- fisso mensile;

- indennità di contingenza;

- eventuali scatti di anzianità agli aventi diritto ai sensi dell’art. 14 del presente
Protocollo aggiuntivo;

- altri elementi derivanti dalla contrattazione integrativa.


#### Art. 10 – Trasferimenti

L’Operatore di Vendita trasferito conserva il trattamento economico goduto precedentemente, escluse quelle indennità e competenze che siano inerenti alle condizioni locali o alle particolari prestazioni presso la sede di origine e che non ricorrano
nella nuova destinazione. L’Operatore di Vendita che non accetti il trasferimento
determinato da comprovate esigenze tecniche, organizzativi e/o produttive, sarà
considerato dimissionario e avrà diritto al trattamento di fine rapporto e al preavviso. All’Operatore di Vendita che venga trasferito, sarà corrisposto il rimborso delle
spese di viaggio e trasporto per sé, per le persone di famiglia e per gli effetti familiari
(mobilio, bagagli, ecc.) previ opportuni accordi da prendersi con l’azienda. È dovuta
inoltre la diaria per giorni 10 all’Operatore di Vendita celibe o senza congiunti conviventi a carico e per giorni 20 – oltre un giorno per ogni figlio a carico all’Operatore
di Vendita con famiglia. Qualora per effetto del trasferimento l’Operatore di Vendita
debba corrispondere un indennizzo per anticipata risoluzione del contratto di affitto,
avrà diritto al rimborso di tale indennizzo fino alla concorrenza di un massimo di 6
mesi di pigione. Detto rimborso sarà dovuto a condizione che il contratto di affitto
sia stato, precedentemente alla comunicazione del trasferimento, regolarmente registrato o denunciato al datore di lavoro. Il provvedimento di trasferimento dovrà essere comunicato per iscritto all’Operatore di Vendita con un preavviso non inferiore ai
30 giorni. All’Operatore di Vendita che chiede il suo trasferimento, non competono
le indennità di cui sopra.

#### Art. 11 – Diarie

La diaria fissa costituirà ad ogni effetto per il 50% parte integrante della retribuzione.
Nessuna diaria è dovuta all’Operatore di Vendita quando è in sede a disposizione
dell’azienda, nella città ove egli risiede abitualmente.

Qualora, però, durante l’anno non sia stato mandato in viaggio per tutto il periodo
convenuto contrattualmente, gli sarà corrisposta una indennità per i giorni di mancato viaggio nella misura seguente:
a) se ha residenza nella stessa sede dell’azienda, avrà una indennità nella misura
di 2/5 della diaria;
b) se invece l’Operatore di Vendita, con consenso dell’azienda, ha la sua residenza in luogo diverso da quello ove ha sede l’azienda stessa, avrà diritto, oltre al trattamento di cui sopra, al riconoscimento delle maggiori spese sostenute
per l’eventuale permanenza nella città ove ha sede l’azienda, per l’esplicazione
dei compiti di cui all’art. 2.

Qualora l’azienda non corrisponda la diaria, le spese sostenute e documentate
dall’Operatore di Vendita per vitto e alloggio nell’espletamento della propria attività
fuori della città sede di deposito, di filiale o di residenza contrattuale, sempre che lo
stesso non possa per la distribuzione del suo lavoro rientrare nella propria abitazione, saranno rimborsati nei limiti della normalità da individuarsi in sede aziendale
tra la direzione aziendale e la rappresentanza sindacale aziendale di cui al Titolo V,
Sezione prima, del presente CCNL.

Lo stesso criterio si applica a tutte le altre spese autorizzate dall’azienda.

**Norma di interpretazione autentica**
Le Parti dichiarano che l’articolo 11 del Protocollo per Operatori di Vendita, aggiuntivo al CCNL Terziario 2 luglio 2004, il quale afferma che “la diaria fissa costituirà,
ad ogni effetto, per il 50%, parte integrante della retribuzione”, formulato in un periodo antecedente l’emanazione del D.Lgs. n. 314/97, ha unicamente la finalità di
determinare contrattualmente l’incidenza di tale elemento nel calcolo della retribuzione degli istituti riflessi.

Le Parti dichiarano pertanto che non si è voluto con tale previsione contrattuale
entrare nel merito della determinazione della retribuzione imponibile ai fini fiscali
e previdenziali, che resta quindi disciplinata unicamente dalla legislazione vigente.

#### Art. 12 – Trattamento economico di malattia e infortunio

Al lavoratore non in prova che debba interrompere il servizio a causa di infortunio o
malattia sarà riservato il seguente trattamento:


**Anni di ininterrotta**

**anzianità**
**presso l’azienda**


**Conservazione**

**del posto** **in mesi**


**Corresponsione**
**di mezza retribuzione**
**mensile per altri mesi**


**Corresponsione**
**della retribuzione**
**mensile intera fino a mesi**


a) Fino a 6 anni 8 5 3

b) Oltre 6 anni 12 8 4


Per il trattamento economico durante il periodo di malattia o di infortunio si fa riferimento alla retribuzione di fatto. Il lavoratore che, posto in preavviso di licenziamento, cada ammalato o si infortuni, usufruirà del trattamento sopra indicato per
tutto il periodo di comporto.

Il lavoratore dimissionario che cada ammalato o subisca un infortunio non professionale usufruirà del trattamento stesso fino alla scadenza del preavviso.

Nel caso invece di infortunio per causa di lavoro, il lavoratore dimissionario usufruirà del trattamento previsto al primo comma del presente articolo, per tutto il periodo
di comporto.

Cesseranno per l’azienda gli obblighi di cui alla precedente tabella, qualora il lavoratore raggiunga, in complesso, durante 12 mesi consecutivi, i limiti massimi previsti
alla lettera a), e durante 18 mesi consecutivi i limiti previsti alla lettera b), anche in
caso di diverse malattie.

Alla scadenza dei termini sopra indicati, l’azienda, ove proceda al licenziamento
dell’Operatore di Vendita, gli corrisponderà il trattamento di fine rapporto, ivi compresa l’indennità sostitutiva del preavviso.

Qualora la prosecuzione della malattia oltre i termini suddetti non consenta all’Operatore di Vendita di riprendere servizio, l’Operatore di Vendita stesso potrà risolvere
il rapporto con il diritto al solo trattamento di fine rapporto.

Ove ciò non avvenga e l’azienda non proceda al licenziamento, il rapporto rimane
sospeso salva la decorrenza dell’anzianità agli effetti del preavviso e del tasso di rivalutazione del trattamento di fine rapporto di cui all’art. 2120 c.c.

Per gli infortuni sul lavoro il posto sarà conservato fino a cessazione dell’indennità
temporanea da parte dell’INAIL.

A decorrere dal 1° luglio 2005 per tali infortuni, purché riconosciuti dall’INAIL, le
aziende garantiranno con polizze assicurative o forme equivalenti la corresponsione

aggiuntiva dei seguenti capitali:

- € 22.000,00 per morte;

- € 30.000,00 per invalidità permanente totale Nei confronti dei lavoratori assunti con contratto a tempo determinato le norme relative alla conservazione
del posto ed al trattamento retributivo sono applicabili nei limiti di scadenza
del contratto stesso.

A decorrere dal 1° giugno 2011 gli importi di cui al precedente comma saranno i
seguenti:

- € 27.500,00 per morte;

- € 37.500,00 per invalidità permanente totale Nei confronti dei lavoratori assunti con contratto a tempo determinato le norme relative alla conservazione
del posto ed al trattamento retributivo sono applicabili nei limiti di scadenza
del contratto stesso.

**Chiarimento a verbale**
Le Parti si danno reciprocamente atto che il trattamento economico per infortunio
di cui al primo comma dell’art. 12 è comprensivo dell’indennità a carico dell’INAIL.

#### Art. 13 – Tutela del posto di lavoro

Nell’ipotesi di cessazione del rapporto di lavoro, conseguente alla perdita della
idoneità a svolgere mansioni di Operatore di Vendita per infortunio sul lavoro l’azienda, qualora proceda entro un anno a nuove assunzioni, riserverà priorità alla
domanda di assunzione, eventualmente prodotta, compatibilmente con le norme
sul collocamento, e sempreché il posto disponibile possa essere ricoperto in relazione alla diminuita capacità lavorativa ed alle attitudini personali dell’interessato.

Le aziende con più di 80 dipendenti, sempre che non debbano attuare provvedimenti di ristrutturazione con riflessi occupazionali, a richiesta dell’interessato,
assumeranno ex novo, entro novanta giorni dalla data di cessazione del rapporto,
l’infortunato adibendolo alle mansioni ritenute più opportune in relazione alle
esigenze tecnico-organizzative e produttive, anche per quanto concerne il luogo
di prestazione del lavoro.

Qualora il lavoratore abbia riportato dall’infortunio una invalidità superiore al ter
zo, dovrà iscriversi nell’elenco degli invalidi del lavoro presso gli uffici provinciali del lavoro, e l’azienda presenterà richiesta di avviamento all’ufficio anzidetto, ai
sensi delle norme sul collocamento obbligatorio. Qualora invece l’invalidità non
raggiunga il terzo, il lavoratore dovrà iscriversi nelle liste di collocamento di cui la
legge 29 aprile 1949, n. 264.

Le Parti convengono che, in ambedue i casi suddetti, la richiesta di avviamento
presentata dall’azienda sarà nominativa, ai sensi dell’art. 33 settimo comma, legge
n. 300 del 1970. Il rifiuto dell’interessato ad espletare le mansioni di nuova assunzione comporta per l’azienda il venir meno dell’impegno di cui ai primi due
commi.

Nei casi in cui all’Operatore di Vendita cui sia richiesto espressamente l’uso dell’automezzo sia sospesa la patente per infrazione commesse – dopo l’entrata in vigore
del contratto – durante lo svolgimento dell’attività lavorativa, allo stesso è data facoltà di richiedere, per un periodo massimo di sei mesi, aspettativa non retribuita né
computabile ad alcun effetto contrattuale o di legge.

#### Art. 14 – Scatti di anzianità

Per l’anzianità di servizio maturata, a datare dal 1° aprile 1972, presso la stessa azienda o gruppo aziendale (ritenendosi per tale il complesso commerciale facente capo
alla stessa società) il personale con qualifica di Operatore di Vendita ha diritto a dieci
scatti triennali.

Ai fini della maturazione degli scatti, l’anzianità di servizio decorre:
a) dalla data di assunzione, per tutto il personale assunto a partire dal 1 giugno
1995;
b) dalla data del 1° giugno 1995, per tutto il personale assunto antecedentemente e che a tale data non abbia ancora raggiunto il 21° anno di età;
c) dal 21° anno di età, per tutto il personale assunto antecedentemente alla data
del 1° giugno 1995 e che a tale data abbia già compiuto il 21° anno di età.

Gli importi degli scatti sono determinati in cifra fissa per ciascuna categoria, nelle
seguenti misure:


**Decorrenza** **I Categoria** **II Categoria**

1˚ ottobre 1986 € 15,50 € 14,46

In occasione del nuovo scatto, l’importo degli scatti maturati successivamente
al 31 marzo 1983 è calcolato in base ai valori indicati nella tabella di cui al presente articolo senza liquidazione di arretrati per gli scatti maturati per il periodo
progresso.

L’ importo degli scatti determinati secondo i criteri di cui ai commi precedenti, viene
corrisposto con decorrenza dal primo giorno del mese immediatamente successivo
a quello in cui si compie il triennio di anzianità . Gli scatti di anzianità non possono
essere assorbiti da precedenti e successivi aumenti di merito, né eventuali aumenti di
merito possono essere assorbiti dagli scatti maturati o da maturare.

**Nota a verbale**
Le Parti si danno atto che l’importo degli scatti maturati a tutto il 31 marzo 1983
rimane congelato in cifra e deve essere erogato senza rivalutazione in occasione dei
nuovi scatti e fermo restando il numero massimo degli scatti indicati al primo comma del presente articolo.

Le Parti convengono altresì, che la presente disciplina degli scatti non esclude – in
occasione dei rinnovi contrattuali – adeguamenti della loro misura in funzione della
prevedibile dinamica della retribuzione base.

**Interpretazione autentica delle Parti**
Le Parti si danno atto che, per quanto riguarda la decorrenza degli aumenti periodici di anzianità, la quale deve considerarsi svincolata da qualunque riferimento alla
maggiore età del prestatore d’opera, la contrattazione collettiva per i viaggiatori e
piazzisti dipendenti da aziende commerciali (ora denominati Operatori di Vendita)
ha subito la medesima evoluzione di quella per i dipendenti da aziende della distribuzione e dei servizi (Settore Commercio) e pertanto ne riconfermano pienamente
la natura convenzionale nonché tutto quanto altro sottolineato con la “ Interpretazione autentica delle parti sulla disciplina degli scatti di anzianità ” in calce all’art.
205 del presente CCNL.


#### Art. 15 – Trattamento economico

A decorrere dalle scadenze appresso indicate agli Operatori di Vendita verrà erogato
il seguente aumento salariale:

**Decorrenza 1/1/2011  1/9/2011  1/4/2012 1/10/2012 1/4/2013 1/10/2013** **Totale**

I categoria 9,44 12,28 14,16 15,10 15,10 15,10 81,18

II categoria 7,92 10,30 11,88 12,68 12,68 12,68 68,14

L’aumento salariale di cui al presente articolo può essere assorbito, fino a concorrenza, da eventuali elementi retributivi concessi con clausole espresse di assorbimento
ovvero a titolo di acconto o di anticipazione sul presente contratto.

A decorrere dalle scadenze appresso indicate, il fisso mensile degli Operatori di Vendita sarà, pertanto, il seguente:

**Decorrenza** **01/01/11** **01/09/11** **01/04/12** **01/10/12** **01/4/ 2013** **01/10/2013**

I categoria 879,27 891,55 905,71 920,81 935,91 951,01

II categoria 736,58 746,88 758,76 771,44 784,12 796,8

**Indennità di contingenza**

I Categoria 530,04

II Categoria 526,11

Per l’Operatore di Vendita retribuito anche con provvigione, o con altre forme di
incentivo, per retribuzione si intende la media mensile dei guadagni globali percepiti
nei dodici mesi precedenti la data di scadenza dell’ultima liquidazione periodica.

Nel caso in cui il rapporto abbia una durata inferiore ad un anno, la media è computata con riferimento al periodo di servizio prestato.

|II categoria|7,92|10,30|11,88|12,68|12,68|12,68|68,14|
|---|---|---|---|---|---|---|---|

|II categoria|736,58|746,88|758,76|771,44|784,12|796,8|
|---|---|---|---|---|---|---|

|Col1|II Categoria 52|
|---|---|


-----


Le Parti, nel darsi atto che il sistema retributivo previsto dal presente articolo sostituisce ogni altro sistema precedentemente in atto, riconoscono che restano ferme le
condizioni di miglior favore derivanti da contratti provinciali stipulati con riferimento a tale categoria anteriormente all’entrata in vigore del presente contratto.

**Dichiarazione a verbale**
Le Organizzazioni stipulanti dichiarano che, in coerenza con la politica sindacale in
atto, nel corso della vigenza del presente contratto non saranno stipulati accordi provinciali o settoriali relativi al trattamento economico e/o normativo degli Operatori
di Vendita.

#### Art. 16 – Provvigioni

Qualora l’Operatore di Vendita sia retribuito anche con provvigione sugli affari, questa gli sarà corrisposta solo sugli affari andati a buon fine.

Nel caso di fallimento o di provata insolvenza del cliente, non sarà dovuta all’Operatore di Vendita alcuna provvigione sulla percentuale di reparto o di concordato, se
questa sia inferiore al sessantacinque per cento. All’Operatore di Vendita spetterà
però integralmente la provvigione nel caso di contratti che, essendo stati già approvati, siano successivamente stornati dalla ditta senza giustificato motivo e non giungano a buon fine per colpa di essa.

Le provvigioni maturate saranno attribuite e liquidate, salve le condizioni di miglior
favore, ogni mese successivo a quello in cui l’affare è andato a buon fine, esibendo
ove occorra copia delle fatture.

La liquidazione dovrà farsi in base all’importo netto delle fatture, dedotti vuoti,
diritti fiscali, eventuali porti ed imballi. Non si dovranno dedurre quegli sconti
extra o abbuoni o resi derivanti tutti da colpa della ditta; non sono altresì deducibili sconti extra o abbuoni concordati dalla ditta dopo la conclusione dell’affare,
all’atto o dopo l’emissione della fattura e che siano dovuti ad iniziativa esclusiva
della ditta medesima.

All’Operatore di Vendita retribuito anche con provvigione, spetterà la provvigione

anche sugli affari fatti dalla ditta senza il suo tramite (affari indiretti) con la clientela da esso regolarmente visitata nella zona normalmente affidatagli oppure, ove
non esista una zona determinata, con la clientela abitualmente e regolarmente da
esso visitata. La provvigione è dovuta anche sugli affari conclusi prima della risoluzione o cessazione del rapporto e la cui esecuzione deve avvenire dopo la fine
del rapporto stesso.

Eventuali deroghe dovranno essere preventivamente concordate fra la ditta e il dipendente Operatore di Vendita.

#### Art. 17 – Mensilità supplementari

Fermo restando quanto previsto agli articoli 220 e 221 del presente CCNL nel caso
di assenza dovuta a malattia o infortunio, oltre ai dodicesimi relativi ai mesi di servizio effettivamente prestati, competeranno anche i dodicesimi relativi alle assenze
anzidette, limitatamente al periodo di obbligatoria conservazione del posto.

#### Art. 18 – Rischio macchina

Con decorrenza da luglio 2005, fermo restando l’accolto all’Operatore di Vendita
della franchigia di € 130,00 per ogni sinistro, le spese di riparazione dell’automezzo
per incidenti passivi provocati – senza dolo – dagli Operatori di Vendita durante lo
svolgimento delle prestazioni lavorative saranno sostenute dalle aziende nella misura dell’ottanta per cento e comunque con un massimale di € 3.000,00 anche con
forme assicurative o altre equivalenti convenzionalmente pattuite tra le parti interessate, fermo il diritto di controllo sulla effettività del danno e sulla corrispondenza
della fattura. L’uso dell’automezzo deve essere comunque preventivamente autorizzato dall’azienda.

#### Art. 19 – Preavviso per licenziamento e dimissioni

I termini di preavviso sono i seguenti:
a) fino a 5 anni di servizio compiuti: 30 giorni;
b) oltre 5 anni e fino a 10 anni di servizio compiuti: 45 giorni;
e) oltre 10 anni di servizio compiuti: 60 giorni.

I termini di preavviso di cui sopra decorrono dalla fine o dalla metà di ciascun mese.


#### Art. 20 – Trattamento di fine rapporto

Fermo restando quanto previsto all art. 249 del presente CCNL è facoltà dell’azienda, salvo espresso patto contrario, dedurre dal trattamento di fine rapporto
quanto l’Operatore di Vendita percepisca, in conseguenza del licenziamento, per
eventuali atti di previdenza (Casse Pensioni, previdenza, assicurazioni varie) compiuti dall’azienda.

#### Art. 21 – Trattenimento in sede

Qualora l’Operatore di Vendita retribuito anche con provvigione fosse trattenuto in
sede per oltre un terzo del tempo in cui dovrebbe rimanere in viaggio in base al suo
contratto individuale, il rapporto d’impiego si intenderà risolto, su richiesta del viaggiatore stesso, con diritto, da parte di questi, a considerarsi licenziato a tutti gli effetti
e a percepire le relative indennità, compresa quella di mancato preavviso.

#### Art. 22 – Provvedimenti disciplinari

Fermo restando quanto previsto dal precedente art. 7 per le assenze ingiustificato, la
inosservanza dei doveri da parte del personale comporta i seguenti provvedimenti,
che saranno presi dal datore di lavoro in relazione all’entità delle mancanze e alle
circostanze che li accompagnano:
1) biasimo inflitto verbalmente per le mancanze più lievi;
2) biasimo inflitto per iscritto nei casi di recidiva;
3) multa in misura non eccedente l’importo di mezza giornata di retribuzione;
4) sospensione dalla retribuzione e dal servizio per un massimo di giorni dieci;
5) licenziamento disciplinare, senza preavviso e con altre conseguenze di ragione e di legge (licenziamento in tronco).

Salvo ogni altra azione legale, il provvedimento di cui al punto 5 (licenziamento in
tronco) si applica alle mancanze più gravi per ragioni di moralità e di infedeltà verso
la ditta in armonia con le norme di cui all’art. 2105 c.c., e cioè l’abuso di fiducia, la
concorrenza, la violazione del segreto d’ufficio, nonché nei casi previsti dall’art. 7 del
presente Protocollo aggiuntivo ed in quelli di cui all’art. 2119 c.c.


L’importo delle multe sarà destinato al Fondo Pensioni dei Lavoratori dipendenti.
Il lavoratore ha facoltà di prendere visione della documentazione relativa al versamento.

#### Art. 23 – Diritti sindacali

Fermo restando quanto previsto nell’Accordo Interconfederale del 27 luglio 1994,
che le Parti riconfermano integralmente, la disciplina relativa ai diritti sindacali
dell’Operatore di Vendita viene transitoriamente riconfermata nelle seguenti disposizioni del presente articolo. Con decorrenza dal 1° luglio 1992, nelle unità produttive che occupano più di quindici Operatori di Vendita, le OO.SS. firmatarie del presente contratto possono designare, singolarmente o unitariamente, i dirigenti delle
rappresentanze sindacali da scegliersi tra gli Operatori di Vendita dell’unità produttiva stessa, secondo le misure previste nel secondo comma dell’art. 23 della legge 20
maggio 1970, n. 300.

In relazione alle peculiari caratteristiche dell’attività degli Operatori di Vendita,
potrà essere unitariamente designato un rappresentante sindacale aziendale anche
presso imprese di minori dimensioni che non abbiano alle proprie dipendenze quindici Operatori di Vendita, sempreché il numero complessivo dei dipendenti dell’impresa sia superiore alle quindici unità e gli Operatori di Vendita siano più di sette.

Le Parti concordano inoltre che, nel caso di imprese che non abbiano presso nessuna unità produttiva nell’ambito provinciale, regionale o nazionale un numero di
Operatori di Vendita di almeno quindici unità, le OO.SS. firmatarie potranno costituire una rappresentanza sindacale degli Operatori di Vendita presso una sede
dell’impresa, rispettivamente ad ambito provinciale, regionale o nazionale – purché in quell’ambito il numero degli Operatori di Vendita sia almeno di quindici unità – designando i dirigenti nella misura indicata al primo comma, ovvero in ragione
di un dirigente RSA ogni cinquanta Operatori di Vendita (o frazione superiore a
venticinque), nella sola ipotesi che questi ultimi facciano direttamente capo alla
sede centrale.

Ai suddetti dirigenti saranno concessi, per il disimpegno delle loro funzioni, permessi nella misura di quattro giorni all’anno. Nel caso che il dirigente svolga la sua attività di lavoro in una zona che disti oltre duecentocinquanta chilometri dalla sede
dell’azienda, egli potrà richiedere un ulteriore giorno di permesso ogni trimestre.

La disciplina del presente articolo si applica nei confronti dei dirigenti delle rappresentanze sindacali aziendali i cui nominativi e le relative variazioni siano stati comunicati per iscritto dalle OO.SS. firmatarie all’azienda cui l’Operatore di Vendita appartiene, per il tramite della competente Associazione territoriale dei commercianti
aderente alla Confederazione Generale Italiana del Commercio, del Turismo e dei
Servizi. Il lavoratore che intenda esercitare il diritto di cui al comma 4 deve darne
comunicazione scritta al datore di lavoro di regola 3 giorni prima.

Quanto riconosciuto in tema di rappresentanze sindacali aziendali con il presente
articolo non è cumulabile con quanto eventualmente già riconosciuto in sede
aziendale o territoriale o con quanto dovesse derivare da disposizioni di legge
successive.

Nell’ambito di aziende con più unità produttive, presso le quali esistano RSA, possono essere istituiti organi di coordinamento a livello centrale, nominati nell’ambito
dei dirigenti RSA, per formare un esecutivo composto da:

- 3 dirigenti fino a venticinque unità produttive;

- 6 dirigenti da ventisei unità a settanta;

- 9 dirigenti oltre settanta unità.

Ai dirigenti dell’esecutivo di cui sopra saranno concessi, in aggiunta ai permessi di
cui sopra, ulteriori cinque giorni ogni anno solare per il disimpegno dei compiti attinenti al coordinamento dell’attività sindacale nell’ambito aziendale.

Agli effetti di quanto stabilito nel presente articolo sono da considerarsi, altresì, dirigenti sindacali i lavoratori che fanno parte di Consigli o Comitati direttivi nazionali
e periferici delle Organizzazioni sindacali degli Operatori di Vendita del commercio
i quali risultino regolarmente eletti in base alle norme statutarie delle Organizzazioni stesse. L’elezione dei lavoratori a dirigenti sindacali deve essere comunicata per
iscritto con lettera raccomandata alla ditta e alla rispettiva Organizzazione dei datori
di lavoro. I componenti dei Consigli o Comitati suddetti hanno diritto ai necessari
permessi o congedi retribuii per partecipare alle riunioni degli organi stessi, nella
misura di nove giorni annui. Qualora il dirigente sindacale di cui al presente articolo sia contemporaneamente componente di più Consigli o Comitati direttivi nazionali
e periferici delle Organizzazioni sindacali degli Operatori di Vendita del commercio,
potrà usufruire di ulteriori 7 giorni annui.

Nelle unità produttive con più di quindici Operatori di Vendita l’assemblea si svolgerà giusta la previsione dell’art. 20 della legge n. 300 del 20 maggio 1970.

Qualora gli Operatori di Vendita dipendano dalla sede centrale ed abbiano una propria rappresentanza sindacale ai sensi del presente articolo, in considerazione delle
peculiari caratteristiche della prestazione lavorativa, per lo svolgimento delle assemblee di cui all’art. 20 della legge n. 300, i lavoratori interessati potranno assentarsi dal
lavoro per un massimo di due giorni nel corso dell’anno di calendario, con decorrenza della retribuzione.

#### Art. 24 – Tentativo di conciliazione presso ITL

Nel caso in cui il tentativo previsto dalla Sezione Terza del presente CCNL abbia esito negativo, è prescritto un secondo tentativo da esperirsi presso l’ITL competente
per territorio, con l’intervento dei rappresentanti delle stesse Organizzazioni sindacali che hanno assistito le parti nel corso del primo esperimento. I relativi verbali di
conciliazione o di mancato accordo, redatti in cinque copie, devono recare le firme
delle parti interessate, dei rappresentanti delle rispettive Associazioni sindacali e del
Direttore dell’ITL o di un suo delegato.

Le parti interessate potranno adire il magistrato solo dopo avere esperito con esito
negativo anche il secondo tentativo di composizione; le parti sono tuttavia libere
di iniziare l’eventuale azione giudiziaria qualora l’intera procedura di conciliazione
non sia esaurita alla scadenza del termine di trenta giorni dalla denuncia della controversia all’Associazione territoriale dei commercianti. Copia autentica del verbale
di mancato accordo dovrà essere esibita in giudizio dalla parte attrice a richiesta della
convenuta.

#### Art. 25 – Tentativo di conciliazione – Procedura

Nel caso di controversie relative a licenziamenti individuali di cui alla legge 15 luglio
1966, n. 604, ed alla legge 20 maggio 1970, n. 300, come modificate dalla legge 11 maggio 1990, n. 108, deve ugualmente essere esperito il tentativo di conciliazione di
cui ai precedenti articoli del presente Titolo.

In caso di conciliazione della controversia, ai sensi e per gli effetti dell’art. 7 della
legge 15 luglio 1966, n. 604, il relativo verbale sarà autenticato dal Direttore dell’ITL
competente per il territorio e acquisterà forza di titolo esecutivo con decreto del
Giudice.

Il termine di sessanta giorni previsto dall’art. 6 della legge 15 luglio 1966, n. 604, per
l’impugnativa di licenziamento, resta sospeso fino all’esaurimento della procedura
conciliativa di cui ai precedenti capoversi.

In caso di esito negativo del tentativo di conciliazione presso gli ITL, le parti possono definire consensualmente la controversia mediante arbitrato irrituale, in armonia
con la norma di cui all’ultimo comma dell’art. 7 della legge 15 luglio 1966, n. 604,
con le procedure e le modalità del seguente articolo.

#### Art. 26 – Collegio arbitrale

L’accordo circa il deferimento al Collegio arbitrale di cui al precedente articolo
deve essere comunicato dalle parti interessate alle rispettive Organizzazioni sindacali entro dieci giorni dall’esaurimento del tentativo di conciliazione in sede di
ITL, e le Organizzazioni sono tenute a procedere immediatamente alla costituzione del Collegio arbitrale.

Il Collegio arbitrale è composto da un rappresentante del datore di lavoro e da
un rappresentante del lavoratore, rispettivamente nominati dalle competenti Organizzazioni sindacali, e da un Presidente nominato consensualmente dalle predette Organizzazioni. In caso di mancato accordo sulla scelta del Presidente del
Collegio arbitrale, si procederà al sorteggio tra i nominativi compresi in una lista
precedentemente compilata d’intesa tra le Associazioni o Unioni provinciali dei
commercianti e gli Organismi sindacali locali delle Associazioni nazionali dei lavoratori firmatarie del presente contratto.


#### Art. 27 – Contrattazione integrativa a livello aziendale

Nelle aziende che occupano oltre sette Operatori di Vendita è istituito un premio
aziendale nella misura del 10% dei minimi garantiti previsti dall’art. 38 CCNL 5
marzo 1975.

Con tale premio si intendono assolti tutti gli adempimenti derivanti per la parte
economica della contrattazione aziendale. Il premio aziendale è inoltre assorbito da
anticipi concessi in conto di futuri miglioramenti e da altri elementi retributivi dichiarati assorbibili.

Qualora in sede aziendale insorgano problemi applicativi della norma le parti si impegnano ad incontrarsi per la loro soluzione.

#### Art. 28 – Elemento Economico di Garanzia operatori di vendita

**I categoria** **II categoria**

Aziende fino a 10 dipendenti 76 euro 63 euro

Aziende a partire da 11 dipendenti 85 euro 71 euro

#### Art. 29 – Trattamento economico operatori di vendita

A decorrere dalle scadenze appresso indicate agli Operatori di Vendita verrà erogato
il seguente aumento salariale:

**Decorrenza** **1/4/2015** **1/11/2015** **1/6/2016** **1/11/2016** **1/8/2017** **Totale**

I categoria 14,16 14,16 14,16 15,10 22,66 80,24

II categoria 11,89 11,89 11,89 12,68 19,02 67,36

L’aumento salariale di cui al presente articolo può essere assorbito, fino a concorrenza, da eventuali elementi retributivi concessi con clausole espresse di assorbimento
ovvero a titolo di acconto o di anticipazione sul presente contratto.

Per l’Operatore di Vendita retribuito anche con provvigione, o con altre forme di
incentivo, per retribuzione si intende la media mensile dei guadagni globali percepiti
nei dodici mesi precedenti la data di scadenza dell’ultima liquidazione periodica.

|Aziende a partire da 11 dipendenti|85 euro|71 euro|
|---|---|---|

|II categoria|11,89|11,89|11,89|12,68|19,02|67,36|
|---|---|---|---|---|---|---|


-----


Nel caso in cui il rapporto abbia una durata inferiore ad un anno, la media è computata con riferimento al periodo di servizio prestato.

Le Parti, nel darsi atto che il sistema retributivo previsto dal presente articolo sostituisce ogni altro sistema precedentemente in atto, riconoscono che restano ferme le
condizioni di miglior favore derivanti da contratti provinciali stipulati con riferimento a tale categoria anteriormente all’entrata in vigore del presente contratto.

**Dichiarazione a verbale**
Le Organizzazioni stipulanti dichiarano che, in coerenza con la politica sindacale in
atto, nel corso della vigenza del presente contratto non saranno stipulati accordi provinciali o settoriali relativi al trattamento economico e/o normativo degli Operatori
di Vendita.

