# Contratto Collettivo Nazionale di lavoro per i dipendenti da aziende del Terziario della Distribuzione e dei Servizi

## Testo Unico

##### 30 luglio 2019


-----


###### SEZIONE QUARTA – DISCIPLINA DEL RAPPORTO DI

##### LAVORO

###### Titolo V – Svolgimento del rapporto di lavoro


**Capo X – Sospensione del lavoro**

**Art. 202 – Sospensione**

In caso di sospensione del lavoro per fatto dipendente dal datore di lavoro e indipendente dalla volontà del lavoratore, questi ha diritto alla retribuzione di fatto di cui
all’art. 208 per tutto il periodo della sospensione.

La norma di cui al precedente comma non si applica nel caso di pubbliche calamità,
eventi atmosferici straordinari e altri casi di forza maggiore.

**Capo XI – Anzianità di servizio**

**Art. 203 – Decorrenza anzianità di servizio**

L’anzianità di servizio decorre dal giorno in cui il lavoratore è entrato a far parte
dell’azienda, quali che siano le mansioni ad esso affidate.

Sono fatti salvi criteri diversi di decorrenza dell’anzianità espressamente previsti per
singoli istituti contrattuali, ai fini della maturazione dei relativi diritti.

**Chiarimento a verbale**
Tutte le norme contrattuali relative all’anzianità di servizio non si riferiscono comunque al trattamento di fine rapporto che trova regolamentazione specifica nell’art. 249
del presente contratto e nelle disposizioni della Legge 29 maggio 1982, n. 297.

**Art. 204 – Computo anzianità frazione annua**

Ad eccezione degli effetti derivanti dalla normativa sugli scatti di anzianità, le frazioni di anno saranno computate, a tutti gli effetti contrattuali, per dodicesimi, computandosi come mese intero le frazioni di mese superiori o uguali a 15 giorni.

Per mesi si intendono quelli del calendario civile (gennaio, febbraio, marzo, ecc.).

**Capo XII – Scatti di anzianità**

**Art. 205 – Scatti di anzianità**

Per l’anzianità di servizio maturata presso la stessa azienda o gruppo aziendale (intendendosi per tale il complesso commerciale facente capo alla stessa società) il personale ha diritto a dieci scatti triennali. Ai fini della maturazione degli scatti, l’anzianità di servizio decorre:

a) dalla data di assunzione per tutto il personale assunto a partire dalla data di
entrata in vigore del CCNL 28 marzo 1987;
b) dalla data di entrata in vigore del CCNL 28 marzo 1987 per tutto il personale
assunto antecedentemente e che a tale data non abbia ancora raggiunto il 21°
anno di età;
c) dal 21° anno di età per tutto il personale assunto antecedentemente alla data
di entrata in vigore del CCNL 28 marzo 1987 e che a tale data abbia già compiuto il 21° anno di età.

Gli importi degli scatti in cifra fissa sono determinati, per ciascun livello di inquadramento, nelle seguenti misure e con le seguenti decorrenze:


**Livelli**


**Importi**
**(dal 01.01.1990)**


Quadri 25,46

I 24,84

II 22,83

III 21,95

IV 20,66

V 20,30

VI 19,73

VII 19,47

In occasione del nuovo scatto l’importo degli scatti maturati successivamente al 1°
luglio 1973 è calcolato in base ai valori indicati nella tabella di cui al presente articolo
senza liquidazione di arretrati per gli scatti maturati per il periodo pregresso.

L’importo degli scatti determinati secondo i criteri di cui ai commi precedenti, viene
corrisposto con decorrenza dal primo giorno del mese immediatamente successivo
a quello in cui si compie il triennio di anzianità.

Gli scatti di anzianità non possono essere assorbiti da precedenti e successivi aumenti di merito, né eventuali aumenti di merito possono essere assorbiti dagli scatti
maturati o da maturare.

|I|24,84|
|---|---|

|III|21,95|
|---|---|

|V|20,30|
|---|---|

|VII|19,47|
|---|---|


-----

**Nota a verbale**
Le Parti confermano che l’importo degli scatti maturati a tutto il l° luglio 1973 rimane congelato in cifra e deve essere erogato senza rivalutazione in occasione dei nuovi
scatti e fermo restando il numero massimo degli scatti indicati al primo comma del
presente articolo.

**Interpretazione Autentica delle parti sulla disciplina degli scatti di anzianità**
La decorrenza convenzionale degli aumenti periodici di anzianità (denominati successivamente, scatti di anzianità), a partire dal compimento del 21° anno di età trova
la sua origine nel primo accordo normativo post-corporativo Settore Commercio
del 10 agosto 1946.

La decorrenza di cui sopra, deve considerarsi svincolata da qualunque riferimento
alla maggiore età del prestatore d’opera, in quanto diretta, al momento della sua introduzione, a concretizzare un sistema di incremento automatico della retribuzione,
finalizzato a consolidare il rapporto tra impresa e lavoratore. Detto sistema, quindi, si è posto, fin dall’origine, come supplementare rispetto al naturale rapporto di
scambio tra prestazione lavorativa e retribuzione; si tratta in sostanza, di un sistema
meramente convenzionale – dove tra l’altro la prima (eventuale) differenza retributiva viene a riscontrarsi tra i lavoratori ventiquattrenni – che, in modo parimenti convenzionale, le parti hanno inteso disciplinare nei suoi aspetti oggettivi (ad esempio:
valore degli scatti, anche differenziati per livelli, periodicità triennale, ecc.) e soggettivi allo scopo principale di conseguire la suddetta finalità generale contenendo, nel
contempo, l’onere economico.

Si deve, infine, sottolineare che il sistema contrattuale non ha, comunque, inteso determinare una coincidenza tra maturazione dell’anzianità di servizio e maturazione
degli scatti, e ciò anche in momenti non iniziali del rapporto di lavoro, come è dimostrato dalla apposizione di un limite al numero degli scatti stessi, numero variato nel
tempo ma pur sempre sussistente.

Nel quadro convenzionale sopra evidenziato, si inserisce pure l’esplicita previsione
della possibilità di introdurre deroghe espressamente previste per singoli istituti
contrattuali al principio della decorrenza dell’anzianità dal giorno dell’assunzione
(art.75 CCNL 18 marzo 1983).


Per tutto quanto sopra indicato, le parti riconfermano in particolare la natura
convenzionale del riferimento al 21° anno di età, che deve intendersi, pertanto, sin dall’origine in nessun modo collegabile al concetto del compimento della
maggiore età.

Riaffermano, quindi, anche alla luce dei principi costituzionali, la piena validità
di tutte le intese contrattuali intercorse.

**Capo XIII – Trattamento economico**

**Art. 206 – Normale retribuzione**

La normale retribuzione del lavoratore è costituita dalle seguenti voci:
a) paga base nazionale conglobata;
b) indennità di contingenza;
c) terzi elementi nazionali o provinciali ove esistenti;
d) eventuali scatti di anzianità per gli aventi diritto ai sensi del precedente
art. 205;
e) altri elementi derivanti dalla contrattazione collettiva.

L’indennità di cui alla lettera b) è determinata in sede nazionale con appositi
accordi.

L’importo giornaliero dell’indennità di contingenza si ottiene dividendo per 26
l’importo mensile.

Gli importi dell’indennità di cui alla lettera b), comprensiva dell’elemento di cui al
successivo art. 207, determinata in sede nazionale con appositi accordi, sono riportati nella seguente tabella:

-----

**Livelli**


**Importi**
**(dal 01.01.1990)**


Quadri 540,37

I 537,52

II 532,54

III 527,90

IV 524,22

V 521,94

VI 519,76

VII 517,51

**Art. 207 – Conglobamento elemento distinto della retribuzione**

A decorrere dal 1° gennaio 1995, l’importo di euro 10.33 corrisposto a titolo di elemento distinto della retribuzione ai sensi dell’Accordo Interconfederale 31 luglio
1992 è conglobato nella indennità di contingenza di cui alla Legge 26 febbraio 1986,
n. 38, così come modificata dalla Legge 13 luglio 1990, n. 91.

Conseguentemente, alla data del 1° gennaio 1995, l’importo dell’indennità di contingenza spettante al personale qualificato alla data del 1° novembre 1991 sarà aumentato di euro 10.33 per tutti i livelli. Contestualmente, le aziende cesseranno di
corrispondere il predetto elemento distinto della retribuzione.

**Art. 208 – Retribuzione di fatto**

La retribuzione di fatto è costituita dalle voci di cui al precedente art. 206 nonché da
tutti gli altri elementi retributivi aventi carattere continuativo ad esclusione dei rimborsi di spese, dei compensi per lavoro straordinario, delle gratificazioni straordinarie
o una tantum, e di ogni elemento espressamente escluso dalle Parti dal calcolo di singoli istituti contrattuali ovvero esclusi dall’imponibile contributivo a norma di legge.

**Art. 209 – Retribuzione mensile**

Eccettuate le prestazioni occasionali o saltuarie, la retribuzione mensile, sia normale
che di fatto, è in misura fissa e cioè non variabile in relazione alle festività, ai permessi

|I|537,52|
|---|---|

|III|527,90|
|---|---|

|V|521,94|
|---|---|

|VII|517,51|
|---|---|


-----

retribuiti, alle giornate di riposo settimanale di legge cadenti nel periodo di paga e, fatte
salve le condizioni di miglior favore, alla distribuzione dell’orario settimanale. Essa si
riferisce pertanto a tutte le giornate del mese di calendario.

**Art. 210 – Quota giornaliera**

La quota giornaliera della retribuzione, sia normale che di fatto, si ottiene, in tutti i
casi, dividendo l’importo mensile per il divisore convenzionale 26, fatto salvo quanto previsto dall’art. 190.

**Chiarimento a verbale**
Le Parti si danno atto che con l’adozione del divisore convenzionale di cui al presente articolo hanno inteso stabilire l’equivalenza di trattamento sia per le trattenute sia
per il pagamento delle giornate lavorative.

**Art. 211 – Quota oraria**

La quota oraria della retribuzione, sia normale che di fatto, si ottiene dividendo l’importo mensile per i seguenti divisori convenzionali:
a) 168, per il personale la cui durata normale di lavoro è di 40 ore settimanali;
b) 182, per il personale la cui durata normale di lavoro è di 42 ore settimanali;
c) 195, per il personale la cui durata normale di lavoro è di 45 ore settimanali.

**Art. 212 – Paga base nazionale conglobata**

Agli otto livelli previsti dalla classificazione del personale delle aziende commerciali
di cui agli articoli 111 e 122 del presente contratto corrisponde una paga base nazionale conglobata nelle misure indicate nelle allegate tabelle che fanno parte integrante del presente contratto.

La paga base nazionale conglobata di cui al precedente comma si raggiunge con le
modalità e le decorrenze indicate nell’art. 213, sommando alla paga base nazionale
conglobata in atto al 30 giugno 2004 gli aumenti di cui al successivo art. 213.

Nei confronti del personale assunto successivamente al 30 giugno 2004 verrà applicata la tabella in vigore alla data di assunzione risultante dall’applicazione dei criteri
di cui al secondo comma del presente articolo.

**Art. 213 – Aumenti retributivi mensili**

A decorrere dalle scadenze di seguito indicate verranno erogati i seguenti aumenti
salariali non assorbibili:

**AUMENTI**

**Decorrenza  Decorrenza  Decorrenza  Decorrenza  Decorrenza** **Totale**
**RIPARAMETRATI**

**1_4_2015  1_11_2015  1_6_2016  1_8_2017  1_3_2018** [18]

Quadri 26,04 26,04 26,04 41,67 27,78 147,57

I 23,46 23,46 23,46 37,53 25,02 132,93

II 20,29 20,29 20,29 32,47 21,64 114,99

III 17,34 17,34 17,34 27,75 18,50 98,28

IV 15 15 15 24 16 85

V 13,55 13,55 13,55 21,68 14,46 76,80

VI 12,17 12,17 12,17 19,47 12,98 68,94

VII 10,42 10,42 10,42 16,67 11,11 59,03

Operatori di vendita

I categoria 14,16 14,16 14,16 22,66 15,10 80,24

II categoria 11,89 11,89 11,89 19,02 12,68 67,36

**Art. 214 – Terzi elementi provinciali**

I terzi elementi provinciali in atto alla data del 30 giugno 1973, già congelati con
il CCNL 21 novembre 1973, rimangono ancora congelati, per tutta la durata del
presente contratto, a titolo di elemento collettivo valido a tutti gli effetti stabiliti nei
contratti integrativi.

I terzi elementi di cui al precedente comma dovranno essere riportati in aggiunta
ai nuovi livelli retributivi di cui al precedente art. 212 e dovranno essere corrisposti
anche ai lavoratori assunti in data successiva al 31 gennaio 1983.

18 Il 24 ottobre 2016 le Parti hanno sottoscritto un Accordo integrativo in cui hanno concordato la sospensione dell’erogazione della tranche di Euro 16,00 prevista con decorrenza Novembre 2016 e ne
hanno rinviato l’erogazione al mese di marzo 2018, con l’accordo del 26 settembre 2017.

|Quadri|26,04|26,04|26,04|41,67|27,78|147,57|
|---|---|---|---|---|---|---|

|II|20,29|20,29|20,29|32,47|21,64|114,99|
|---|---|---|---|---|---|---|

|IV|15|15|15|24|16|85|
|---|---|---|---|---|---|---|

|VI|12,17|12,17|12,17|19,47|12,98|68,94|
|---|---|---|---|---|---|---|

|Operatori di vendita|Col2|Col3|Col4|Col5|Col6|Col7|
|---|---|---|---|---|---|---|

|II categoria|11,89|11,89|11,89|19,02|12,68|67,36|
|---|---|---|---|---|---|---|


-----

Sezione quarta Disciplina del rapporto di lavoro

**Art. 215 – Terzo elemento nazionale**

In relazione all’impegno contenuto nell’ultimo comma della norma transitoria
dell’art. 75, CCNL 21 novembre 1973, le parti, in considerazione delle differenziazioni retributive esistenti, convengono che per i dipendenti di aziende operanti in
provincie nelle quali non sono in atto terzi elementi retributivi provinciali comunque denominati, siano corrisposte a titolo di terzo elemento Euro 2,07 mensili.

**Art. 216 – Assorbimenti**

In caso di aumenti di tabelle, gli aumenti di merito concessi dalle aziende, nonché gli
aumenti derivanti da scatti di anzianità, non possono essere assorbiti.

Per aumenti di merito devono intendersi gli assegni corrisposti con riferimento alle
attitudini e al rendimento del lavoratore.

Non possono essere assorbiti gli aumenti corrisposti collettivamente e unilateralmente dal datore di lavoro nel corso dei sei mesi immediatamente precedenti la scadenza del presente contratto.

Gli aumenti che non siano di merito e non derivino da scatti di anzianità, erogati
dalle aziende indipendentemente dai contratti collettivi stipulati in sede sindacale,
possono essere assorbiti in tutto o in parte, in caso di aumento di tabella, solo se l’assorbimento sia stato previsto da eventuali accordi sindacali oppure espressamente
stabilito all’atto della concessione.

**Art. 217 – Trattamento personale di vendita a provvigione**

Per il personale addetto alla vendita, retribuito in tutto o in parte a provvigione, la
parte fissa della retribuzione ed il tasso di provvigione dovranno essere determinati
dal datore di lavoro caso per caso sulla base media annuale delle vendite e comunicati per iscritto.

Con tale sistema dovrà essere assicurata al personale una media mensile riferita al
periodo non eccedente l’anno, che sia superiore almeno del 5% (cinque per cento)
alla paga base nazionale conglobata di cui all’art. 212 del presente contratto.

Dovrà essere, comunque, effettuato mensilmente il versamento di una somma
pari al minimo come sopra stabilito, tutte le volte che tale minimo, tra stipendio e
provvigione, non sia raggiunto, fermo restando il conguaglio alla fine del periodo
di cui sopra.

**Art. 218 – Indennità di cassa e maneggio denaro**

Senza pregiudizio di eventuali procedimenti penali e delle sanzioni disciplinari, al
personale normalmente adibito ad operazioni di cassa con carattere di continuità,
qualora abbia piena e completa responsabilità della gestione di cassa, con l’obbligo
di accollarsi le eventuali differenze, compete un’indennità di cassa e di maneggio di
denaro nella misura del 5% (cinque per cento) della paga base nazionale conglobata
di cui all’art. 212 del presente contratto.

**Art. 219 – Prospetto paga**

La retribuzione corrisposta al lavoratore dovrà risultare da apposito prospetto paga
nel quale dovrà essere specificato il periodo di lavoro a cui la retribuzione si riferisce,
l’importo della retribuzione, la misura e l’importo dell’eventuale lavoro straordinario e di tutti gli altri elementi che concorrono a formare l’importo corrisposto nonché tutte le ritenute effettuate.

**Capo XIV – Mensilità supplementari (13** **[a ]** **e 14** **[a]** **)**

**Art. 220 – Tredicesima mensilità**

In coincidenza con la vigilia di Natale di ogni anno le aziende dovranno corrispondere al personale dipendente un importo pari ad una mensilità della retribuzione di
fatto di cui all’art. 208 (esclusi gli assegni familiari).

In caso di prestazione lavorativa ridotta, rispetto all’intero periodo di 12 mesi precedenti alla suddetta data, il lavoratore avrà diritto a tanti dodicesimi dell’ammontare
della 13a mensilità quanti sono i mesi interi di servizio prestato (Vedi art. 204).


Ai lavoratori retribuiti in tutto o in parte con provvigioni o percentuali, il calcolo
dell’importo della tredicesima mensilità dovrà essere effettuato sulla base della media delle provvigioni o delle percentuali maturate nell’anno corrente o comunque
nel periodo di minore servizio prestato presso l’azienda.

Dall’ammontare della tredicesima mensilità saranno detratti i ratei relativi ai periodi
in cui non sia stata corrisposta dal datore di lavoro la retribuzione per una delle cause
previste dal presente contratto.

**Art. 221 – Quattordicesima Mensilità**

Al personale compreso nella sfera di applicazione del presente contratto sarà corrisposto, il 1° luglio di ogni anno, un importo pari ad una mensilità della retribuzione
di fatto di cui all’art. 208 in atto al 30 giugno immediatamente precedente (quattordicesima mensilità), esclusi gli assegni familiari.

In caso di prestazione lavorativa ridotta, rispetto all’intero periodo di 12 mesi precedenti alla suddetta data, il lavoratore avrà diritto a tanti dodicesimi dell’ammontare
della 14a mensilità quanti sono i mesi interi di servizio prestato (Vedi art. 204).

Nei confronti dei lavoratori retribuiti in tutto o in parte con provvigioni o percentuali, il calcolo dell’importo della quattordicesima mensilità sarà effettuato sulla base
della media degli elementi fissi e variabili della retribuzione di fatto di cui all’art.
208, percepiti nei dodici mesi precedenti la maturazione del diritto o comunque nel
periodo di minore servizio prestato presso l’azienda.

Non hanno diritto alla quattordicesima mensilità tutti i lavoratori che alla data dell’entrata in vigore del presente contratto già percepiscono mensilità di retribuzione oltre
la tredicesima mensilità; ove la parte di retribuzione eccedente la tredicesima non
raggiunga l’intero importo di una mensilità, i lavoratori hanno diritto alla differenza
tra l’ammontare della quattordicesima mensilità e l’importo in atto percepito.

Non sono assorbiti nella quattordicesima mensilità le gratifiche, indennità o premi
erogati a titolo di merito individuale o collettivo.

Per quanto riguarda tutte le altre modalità di computo della quattordicesima mensilità, si fa riferimento alle analoghe norme del presente Capo riguardanti la tredicesima mensilità.

**Nota a verbale**
Le Parti si danno reciprocamente atto che dal 1976 e per tutti i rinnovi successivamente sottoscritti la retribuzione è stata concordemente determinata su base annua
e che la suddivisione in 14 mensilità della retribuzione annua incide esclusivamente
sulle modalità di pagamento.

Pertanto, qualsiasi riduzione dell’importo anche di una soltanto delle 14 mensilità
determinerebbe la rottura dell’equilibrio delle prestazioni corrispettive tra imprese e
lavoratori ai quali si applicano i contratti sopraindicati.

Tale risultato non muterebbe nemmeno qualora la ipotizzata riduzione fosse la conseguenza dell’applicazione di norme imperative di legge. Tutta la negoziazione, infatti, si è svolta nel presupposto che le contrapposte Organizzazioni Sindacali fossero
pienamente libere di determinare un salario annuo rispondente ai parametri stabiliti
dall’articolo 36 della Costituzione.
